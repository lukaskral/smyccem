---
title: 'Slunce'
---
````
[G e C D]
1. Mezi půlnocí
mezi půlnocí a dnem
slunce sesbírá věci poválené
najde tenisky
něco zapomene
a pak vyběhne
dveře nezavírá

2. V půlce chodníku
kousek od tramvají
trochu popoběhne
všechno krásně stíhá 
má své povinnosti
je v tom velká tíha
kam jen dohlédne
tma se rozestírá

[e C D h – C e C D]
REF.
Pondělí je – mezi dvěma světy prám
pomalý a rychlý – svět se roztáčí a syčí
kola všech těch aut – a značky na svých tyčích
ptáci zdraví chodce – každý je tak trochu sám

3. Mezi půlnocí
mezi půlnocí a dnem
slunce zastaví
pak se kousek vrátí
vejde do metra
schody hloubku krátí
chvíli veze se
potom hopká dolů

4. Vagón poslední
v posledním okamžiku
někdo nedobíhá 
pán však co tam stojí 
dveře podrží
nechá všechny projít  
já vám děkuji
a pak jedou spolu 

REF.

Instr. mezihra

5. Budík zazvoní
do tmy v našem bytě
jako střepy se jeho zvuky drolí
týden začíná
týden práce, školy
všude okolo
tma se rozvaluje

6. Mezi půlnocí
mezi půlnocí a dnem
slunce dorazí na vysokou horu 
vyjde nad mraky
podívá se do dolů 
pro nás pro všechny
světlo vyčaruje

REF.

````
