---
title: 'Nemajetní'
---
````
[f – C# – b – C]
1. Chraň Maria panno nemajetné
z potoků si vodu brali
pod širým nebem nocovali
a jen čekali co čas jim dá

2. Chraň dobrých lidí hloupých skutků
chraň ty co špatně vychovali
chraň takové jenž jako malí
co uvidí to musí mít 

3. Chraň Maria panno malé lidi
ti nevidí svět jak se točí
a vědí jen co řekli jiní
a věrní jsou až k bezvědomí

4. Chraň Maria panno nemajetné
chraň ty jenž v zubech kola doby
se na jemný prach rozpadají
už od půl čtvrté každý den

[f – G#]
Chraň malé děvče se sirkami
a všechny mámy co jsou samy

[c – G# – f – G]
REF.
Buď na ně hodná vždyť mají pravdu. 
vše na co sáhli se jak hroudy hroutí
na troskách zámků vzdušných se válí
účtenky mrtvý a pozůstalí

Že nebyl čas vhodný že čas ještě přijde
že na příkrých stráních se jim kola boří
a že úspěšní nejsou ale jsou dobří
že stačí jen vydržet a ono to vyjde

[G# – C#]

5. Chraň Maria panno malé děti
ty nakonec to všechno zdědí
a namísto vlastních odpovědí
se na ně dlouhé dluhy lepí 

6. Chraň ty co byli velkolepí
a pak najednou velká smůla
je jako matka přivinula
a teď loudají se mezi námi

7. Chraň ty co štěstí prodávají
a tváří se jak by ho měli
a od pondělí po neděli
si věří že ho budou mít

8. Chraň Maria panno nemajetné
chraň stádo ovcí až se setmí
i velcí mohou býti dětmi
a svět se stále komplikuje

REF.

[e – g]
Ať jednou vše vyjde jak slunce z té zimy
a všichni se potkají ve stejném ráji
bohatí chudí a my mezi nimi
každému stejnou peřinu dají

A každému ukáží kde dělal chyby
a dají mu kakao, sušenky prosté
andělé lidi a my mezi nimi
kteří jsou doma a kteří jsou hosté

A všichni si zaslouží svou cestu najít
ať nikdo se nebudí ze spaní hrůzou
ať obálky nechodí
a ať nikdo nezvoní
a vítr se ztiší a mrak kouká zajít

chraň Maria panno nemajetné
chraň Maria panno nemajetné
chraň Maria panno nemajetné

jdi zbloudilé ovce ve stráních najít...

````
